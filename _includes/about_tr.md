#About the Project

## Nasıl Başladı

20 Temmuz 1974 tarihinde, Milliyetçi Rumların aynı ay içerisinde ilan ettiği askeri darbeye cevaben Türk ordusu Kıbrıs’a çıkarma yaptı ve Ağustos ayına kadar adanın %40’ını kontrolü altına aldı. Ada halen, Birleşmiş Milletler denetimindeki 180 kilometrelik Yeşil Hat tarafından coğrafi, siyasi, ve kültürel olarak bölünmüş durumdadır.

## Yolculuğumuz

2016 Mayıs’ından itibaren, 60 gün boyunca Ada’da yaklaşık 640 km yürüyeceğiz ve 40 seneden uzun süredir devam eden ayrışma ilgili anlatılar, videolar, ve fotoğraflar toplayacağız. National Geographic Genç Kaşifler Hibesi sayesinde gerçekleşecek olan seyahatimiz boyunca topladığımız bu kaynaklar Kıbrıs kimliğinin çok yüzlülüğünü temsil edecek, bu bölünmüş adanın kültürel ve siyasi kimliğini daha derinden anlamamıza yardımcı olacak.


Seyahatimiz boyunca hattın iki tarafındaki gençlerle sohbet edeceğiz. Konuştuğumuz kimselere birer adet kamera vereceğiz ve hayatlarını temsil eden fotoğraflar, kısa videolar çekmelerini rica edeceğiz. Böylelikle yerel halkın adına konuşmak yerine kendi perspektiflerine ve bakış açılarına öncelik vermiş olacağız.

![Journey Map]({{site.basurl}}/media/route.png "Journey Map")


## Hedefimiz

Ada’nın katı siyasal gerçeği olan ayrılığın aksine, gezimizin amacı ülkenin manzaralarını, kültürlerini, ve insanlarını daha bütünsel bir çerçevede toplamak, ve bu sayede yakın gelecekte daha kaynaşmış ve anlayışlı bir Kıbrıs’ın önünü açmaktır. Yolculuğumuz, bugünün ve yarının Kıbrıslıları’na muhtemel faydalarının ötesinde, durağanlıgı ve değişmezliği açısından benzeri olmayan bu çatışmanın daha derinden anlaşılmasına yardımcı olacak, böylelikle farklı koşullarde ortaya çıkan etnik ve dini ayrımlar hakkındaki diyaloğa katkı sağlayacak.


Yolculuğumuz süresince edindiğimiz kaynakları internet üzerinden ulaşabileceğiniz interaktif bir haritaya yükleyeceğiz (resmi sitemiz cok yakinda aciliyor!). Sitemizi ziyaret edenler, haritanın belirli noktalarına iliştireceğimiz fotoğraflar ve metinler sayesinde Kıbrıs’ı bizim gözümüzden görecek, yorumlarını ekleyerek bizlerle etkileşebilecek.


## Destekçilerimize Sonsuz Teşekkürler!


### National Geographic Society
Ekip liderimiz Anna National Geographic [Genç Gezginler Hibesi’ni](http://www.nationalgeographic.com/explorers/grants-programs/young-explorers/) kazandı. Aldığımız bu hibe gezimizi mümkün kıldı, fakat projeyi tamamlayabilmek için bağışlarınıza ihtiyacımız var.
